<!DOCTYPE html>
<html>
    <head>
        <title>History</title>
        <link rel="stylesheet" type="text/css" href="style.css">
        <script src="app.js"></script>
    </head>
    <body>
        <header-navbar></header-navbar>

        <main>
            <h3>Intro</h3>
            <p>
                Het eerste officiële voetbalseizoen in de B-fair competitie van <font color="red">Bammbamm</font> is
                intussen gestart. Na 4 gespeelde wedstrijden, met een foutloze 12 op 12 tot gevolg, staat de ploeg
                onmiddellijk bovenaan. Gekoppeld aan een gloednieuw kunstgrasveld inclusief digitaal scorebord en kantine,
                waar wij als enige volwassenploeg op mogen spelen, profileert <font color="red">Bammbamm</font> zich
                onmiddellijk als “het Anderlecht” van deze wel heel bescheiden competitie. Met een gemiddeld
                toeschouwersaantal van 10 personen is <font color="red">Bammbamm</font> ook momenteel de meest populaire en
                besproken ploeg van de reeks. Hoe dit geweldige begin is ontstaan vertel ik u met veel plezier en trots.
            </p>
            <h3>De Voorgeschiedenis</h3>
            <p>
                De voorgeschiedenis van <font color="red">Bammbamm</font> begint in het seizoen 2019-2020. Thibaut Louwagie,
                tevens schrijver van dit stuk, begon het seizoen als hoofdtrainer van Westkappelle. Iets waar hij sinds jong
                af al van droomde, nl. hoofdtrainer worden. Met de U8 van Cercle Brugge, de U11 van Steenbrugge, de U12 van
                Eendracht Brugge, de U15 van Blankenberge, de U15 en U17 van Daring Brugge, de reserves van Jong Male, en de
                reserve van Westkappelle, had hij al vele jaren geïnvesteerd in zijn droom. Westkappelle was na een
                heropstart, en een seizoen zonder eerste ploeg, opnieuw ingeschreven in 4de provinciale. Zonder inkomende
                transfers, dus met de beloftenploeg van het seizoen ervoor, zag het seizoen er al op voorhand slecht uit.
                Vermits dit historisch schrijven niet over Westkappelle gaat, zal ik u de details besparen, maar de daarop
                volgende maanden liep er nog van alles fout, tot een dode aan toe. Met een logische 1 op 21 tot gevolg
                werden beloftes gebroken, en de hoofdtrainer ontslagen. De droom was uiteindelijk een 3 maand durende
                nachtmerrie gebleken, en Louwagie bleef gefrustreerd en gedegouteerd achter.
                <br><br>
                Fast forward naar Juni 2020. JVV, een jeugdploeg uit de buurt van Brugge wil voor het eerst in hun
                geschiedenis starten met een U21-ploeg. Spelers mogen met toelating van het bestuur op zoek naar een
                trainer. En zo, een jaar en half na zijn ontslag kreeg Louwagie een telefoon van JVV-speler Tom Degryse. Er
                wordt tijdens deze examenperiode een test-training georganiseerd, en na een talrijke opkomst worden de U21
                van JVV geboren onder leiding van Louwagie.
                <br><br>
                Tijdens het startseizoen vindt Louwagie dankzij de spelersgroep het plezier in het voetbal terug. JVV is
                iets unieks. De samenhang en vriendschap in de kleedkamer is daar ongezien. Zoals overal, was ook hier
                onheil op komst. Negen spelers uit de kern zouden het seizoen erop de groep ongewild moeten verlaten wegens
                hun verjaardag. Louwagie probeerde via het bestuur van JVV een reserve of eerste ploeg op te richten. Wegens
                praktische, financiële, en structurele problemen, was dit onhaalbaar. Het einde voor deze generatie?
                <br><br>
                Louwagie was nog op zijn 40ste nog steeds actief voetballer bij Sportgroep70. Een ploeg die elk seizoen
                meestrijdt voor de titel in de B-fair competitie op zondagochtend. Tijdens zijn 19 jaar bij Sportgroep70
                speelde Louwagie 289 wedstrijden. Daarin maakte hij 93 doelpunten en gaf hij 47 assists. Hij pakte er ook 4
                gele en de enige rode kaart uit zijn carrière. Zijn beste seizoen was in 2005-2006 waar hij 19 keer scoorde
                in 29 wedstrijden. Louwagie is 3 jaar op rij de topschutter van Sport70 geweest, en hij staat 6de in lijst
                van de “all-time” doelpuntenmakers, en 5de in de lijst van de “all-time” assistgevers. Louwagie was er al
                speler sinds 2002-2003, maar kondigde toch zijn afscheid aan op het einde van het seizoen 2021-2022 om <font
                    color="red">Bammbamm</font> op richten, en in te schrijven in diezelfde B-fair competitie.
                <br><br>
                De 9 verplicht vertrekkende spelers uit de U21 van JVV, zijn niet alleen de eerst aangesloten spelers uit de
                geschiedenis van <font color="red">Bammbamm</font>, maar kortweg de reden van het bestaan van <font
                    color="red">Bammbamm</font>! Louis Dewulf, Pieter-Jan Beernaert, Ruben Decoster, Tibbe Legein, Viktor
                Baele, Thomas Van Acker, Lucas Gheldof, Milan Calleeuw, en Arno Kerckaert: De oorspronkelijke helden uit de
                vroegste geschiedenisperiode van <font color="red">Bammbamm</font>. Uiteraard moest Louwagie de kern nog
                stevig uitbreiden. Hij sloot zichzelf en Jakob Huys aan. Huys was een jaar te oud om het voorbije seizoen
                aan te sluiten als speler van JVV bij de U21, maar was er wel ex-speler en bleef betrokken als assistent van
                Louwagie bij de U21. De kern werd daarna nog aangevuld met bevriende talenten uit de scouts “de Menapiërs”
                en lokale niet-competitieve voetbalploeg “De Menapiërs”. Ja, er is een link tussen beide. August Van de
                Gracht, Jelle Casier, Jorre Henau, Jules Van Avermaet, Nemo Boulnois, Rune Burggraeve, en Wout Schoonbaert
                werden aangetrokken en/of getransfereerd naar <font color="red">Bammbamm</font>. Casier had ook al een
                verleden als JVV-speler. <font color="red">Bammbamm</font> telde intussen 18 jonge, hongerige, en
                getalenteerde spelers, en een oude veteraan op de loonlijst. Maar er waren nog knelpunten…
                <br><br>
                Met Lennert Moons werd een onervaren doelman aangetrokken, die al snel in de voorbereiding kon overtuigen.
                Wat had <font color="red">Bammbamm</font> nog te kort om snel succesvol te zijn? Ervaring. Behalve Louwagie
                hadden alle andere spelers geen ervaring in een competitie met volwassen ploegen. Centrale middenvelder
                Louis Lanckriet werd weggeplukt bij Eendracht Brugge, en centrale verdediger Rembert Muylle werd door Daring
                Brugge uitgeleend. Collega trainer bij JVV Tero Kipinoinen is de laatste versterking in de kern. De Finse
                Flankspeler brengt met zijn 32-jarige leeftijd, en een verleden bij eerste klasser Fc Inter Turku, een pak
                wijsheid en ervaring mee. Deze 23 spelers vormen samen de eerste spelerskern uit de geschiedenis van <font
                    color="red">Bammbamm</font>. Met Steven Franceus werd de beste sponsor uit de streek gevonden. Een man
                met een warm hart voor de ploeg, die geregeld komt kijken, en zichzelf kandidaat stelt als reservedoelman.
            </p>
            <h3>Het Test Seizoen (seizoen 2022-2023)</h3>
            <p>
                Vermits er pas na nieuwjaar werd beseft dat de U21 vele vertrekkers zou hebben na hun eerste seizoen, werd
                <font color="red">Bammbamm</font> te laat ingeschreven in de B-fair competitie voor het seizoen 2022-2023.
                Wel konden de <font color="red">Bammbamm</font>ers al een totaal van 31 oefenwedstrijden spelen, en werd
                <font color="red">Bammbamm</font> onofficieel in de ranking mee opgenomen. <font color="red">Bammbamm</font>
                opende het seizoen op zondag 4 september 2022 met een thuiswedstrijd tegen Sport Na Arbeid. Hieronder de
                historische foto van de spelers die de allereerste wedstrijd van <font color="red">Bammbamm</font> ooit
                speelden.
                <br><br>
                Wel, niet echt een thuiswedstrijd. De accommodaties van JVV werden bij de oprichting van <font color="red">
                    Bammbamm</font> onmiddellijk onder handen genomen. Het grasveld werd onder andere vervangen door
                kunstgras. Deze ingrijpende veranderingen noodzaakte <font color="red">Bammbamm</font> uit te wijken naar de
                Gulden Kamer voor het volledige seizoen. Desondanks werd de eerste wedstrijd winnend afgesloten. Het werd
                3-2. Casier (tweede persoon Links onderaan) scoorde het eerste doelpunt uit de geschiedenis van <font
                    color="red">Bammbamm</font> op aangeven van Baele. De week erop volgde opnieuw een overwinning tegen
                Eernegem, om de wedstrijd daarop een 2-0 voorsprong aan de rust nog uit handen te geven. 2-2 tegen Oud KSA
                was het eerste gelijkspel voor <font color="red">Bammbamm</font>. De eerste nederlaag volgde een week later.
                <font color="red">Bammbamm</font> verloor op Veteranen Oost met 6-4.
                <br><br>
                Uiteindelijk speelde <font color="red">Bammbamm</font> een bevredigend eerste seizoen. Het moest wel forfait
                geven voor de topper tegen Sportgroep70, en het moest 2 keer zijn meerdere erkennen op het veld van de
                Rickvrienden. Huys zorgde voor een persoonlijk statistiekje op 27 november door 4 keer na elkaar te scoren
                (4-0, 5-0, 6-0, 7-0) in de gewonnen verplaatsing op en tegen Vogelzang. Daarmee is hij de meest scorende
                speler in 1 enkele wedstrijd, en houdt hij ook het record van de meeste gescoorde doelpunten na elkaar in 1
                wedstrijd. Daar eindigden de records niet deze zondagochtend. Het werd er 1-10, de grootste overwinning van
                het seizoen, en daarmee ook uit de prille geschiedenis. Huys was ook de enige speler die tot nog toe een
                hattrick scoorde. Hij nam alle doelpunten voor zijn rekening in de 1-3 overwinning op Sport Na Arbeid op 4
                december. Hij werd, mede door deze 7 doelpunten in 2 wedstrijden, topschutter van de ploeg. Hij scoorde in
                totaal 15 keer. Burggraeve en Van Avermaet scoorden beiden 9 keer. Lanckriet en Schoonbaert scoorden elk
                acht keer en vervolledigen de top 5 der topschutters. De top 5 bij de assistgevers zag er als volgt uit. De
                allereerste assistkoning werd Burggraeve met 8 stuks. Tweede was Boulnois met 7, en op de gedeelde derde
                plaats met telkens 6 assists staan Huys en Van Acker. Nog net in de top 5 met 5 assists vinden we
                Schoonbaert. Louwagie eindigde eervol op de 6de plaats in deze stand met 4 assists, maar had wel de leiding
                bij de pré-assists (3 stuks) en gescoorde penalty’s (1) na het eerste seizoen. Het eerste seizoen dat wel
                succesvol mag worden genoemd. <font color="red">Bammbamm</font> zou op een derde plaats zijn gestrand, mocht
                het deelgenomen hebben aan de competitie wel te verstaan. Na Kampioen Sportgroep70 en de Rickvrienden. En
                over penalty’s gesproken; alhoewel <font color="red">Bammbamm</font> maar één strafschop in hun voordeel
                kreeg, kregen ze er wel 6 tegen. 4 op 6 ballen die op de stip werden gelegd, werden gestopt! Geweldige
                statistiek om het eerste seizoen af te sluiten, me dunkt.
            </p>
            <h3>De officiële start. (Seizoen 2023-2024)</h3>
            <p>
                En zo is de cirkel rond. We zijn intussen begonnen aan ons eerste officiële seizoen in de B-fair competitie, en
                staan, zoals eerder vermeld, met enige trots onmiddellijk bovenaan. Muylle werd definitief overgenomen van
                Daring Brugge. Met Seppe Legein en Mirza Sayedi zijn opnieuw 2 spelers gepromoveerd uit de U21 van JVV. Net voor
                de transferdeadline werd nog Senne Suykerbuyk aangetrokken. <font color="red">Bammbamm</font> herinvesteerd elk
                jaar ook iets meer in JVV. Spelers keren er terug als trainers bij de klein mannen. Na Kipinoinen, Louwagie
                (U21) en Baele (U17) komt ook Muylle bij de trainersstaf van JVV.
                <br><br>
                De werken aan het thuisveld zijn intussen afgerond, en <font color="red">Bammbamm</font> kon het seizoen starten
                op het hoofdveld van JVV. Huys slaagde er intussen al in om zijn eigen record te evenaren. In de met 5-9
                gewonnen wedstrijd tegen Kroonhove scoorde hij opnieuw 4 keer, wel niet achtereenvolgend deze keer.
                <br><br>
                In het tussenseizoen heeft <font color="red">Bammbamm</font> een bestuur opgericht. Zaterdag 30 september 2023,
                de historische dag waarop de allereerste bestuursvergadering wordt gehouden, en Louwagie zijn dictatuur
                gedeeltelijk uit handen geeft. (zie foto)
                <br><br>
                De nieuwe verantwoordelijken komen uit de spelerskern en heten Huys, Baele, Van Acker, en Decoster. Gheldhof
                werkte in stilte aan de eerste website, en <font color="red">Bammbamm</font> is sinds 25 september 2023 online.
                Er zijn nog 2 mensen die niet vernoemd zijn bij naam, en toch een enorme waarde hebben in de begin geschiedenis
                van <font color="red">Bammbamm</font>. Sory Coulibaly is de vaste thuis scheidsrechter van <font color="red">
                    Bammbamm</font>, en is ontegensprekelijk een belangrijke schakel. Ten tweede moeten we Ruth Houf bedanken om
                ons elke zondag van vloeistof te voorzien, en gezelligheid in de kantine. En ten slotte ook het bestuur van JVV,
                voor de toelating, medewerking en steun.
            </p>
        </main>

        <custom-footer>
    </body>
</html>